# <lo-sample/> LV.AVGTEST.2024A.7_8.1

Alma pieteicās Personas apliecības (eID) saņemšanai Rīgas 3.pasu daļā, 
E.Smiļģa ielā 46 pulksten 8:00 no rīta. Viņas rinda pienāca pēcpusdienā, 
5 minūtes pirms 0N:00, kur N ir kāds naturāls skaitlis.

Uzrakstīt izteiksmi (piemēram, `a∗N+b`, `a∗N−b`, `a∗(N+c)−b`  vai līdzīgu), 
cik minūtes viņa gaidīja rindā. Mainīgo N vajag izteiksmē atstāt (jo tas nav zināms), 
bet burtus $a,b,c$  jāaizstāj ar konkrētiem skaitļiem.

*Ierakstīt atbildē izteiksmi bez tukšumiem; reizināšanu apzīmēt ar zvaigznīti.*



# <lo-sample/> LV.AVGTEST.2024A.7_8.2

Skaitlis $a$ vienāds ar $2000\%$ no skaitļa $b$. 
Atrast, ar ko vienāda attiecība $b:a$.

*Ierakstīt atbildi kā racionālu daļu. Piemēram, `1/3`, `2/3`, `3/1` vai līdzīgu.



# <lo-sample/> LV.AVGTEST.2024A.7_8.3

x un y ir pozitīvi skaitļi, par kuriem uzrakstītas vairākas sakarības:

A. $3x=y$
B. $x+y>2y$
C. $y−x=2$

Andris zina abus šos skaitļus un viņš pamanīja, ka divas no šim sakarībām izpildās, 
bet viena neizpildās. Vai viņa draugs Bērziņš, kurš skaitļus nezina, 
var uzminēt, kura sakarība neizpildās?

*Ierakstīt atbildē burtu -- kura no sakarībām neizpildās.* 



# <lo-sample/> LV.AVGTEST.2024A.7_8.4

Ar kādu mazāko naturālo skaitli jāpareizina $600$, 
lai reizinājums būtu vesela skaitļa kvadrāts?

*Ierakstīt atbildi - naturālu skaitli.* 



# <lo-sample/> LV.AVGTEST.2024A.7_8.5

Jukulam pusgada laikā ir vairāki mājasdarbi. Par pirmajiem trim 
mājasdarbiem viņa vērtējums ir $1$. 
Jukuls prot uzrakstīt mājasdarbu arī uz vērtējumu $5$. 
Cik šādi mājasdarbi ar vērtējumu $5$ viņam jāiesniedz, lai aritmētiskais 
vidējais par visiem mājasdarbiem pusgadā kļūtu vienāds ar $4$?



# <lo-sample/> LV.AVGTEST.2024A.7_8.6

Ar $a,b,c$ apzīmēti pēc kārtas sekojoši nepāra skaitļi 
(nav zināms, vai augošā, vai dilstošā vai jauktā secībā). 
Kādas vērtības var pieņemt izteiksme $(a−b)(b−c)(c−a)$?

*Ierakstīt vienu vai vairākus skaitļus. Vairāku atbilžu gadījumā atdalīt ar komatiem, bet neizmantot tukšumus.*



# <lo-sample/> LV.AVGTEST.2024A.7_8.7

Summā $S=2024+2024+ \ldots +2024$ visi saskaitāmie ir vienādi. 
Atrast mazāko iespējamo saskaitāmo skaitu, kuram summa $S$ dalās gan ar 
$80$, gan ar $88$.



# <lo-sample/> LV.AVGTEST.2024A.7_8.8


Kāds ir lielākais nepāra skaitļu skaits starp naturāliem 
skaitļiem $a,b,c,d,e$, ja izpildās vienādība  $a \cdot b \cdot c + d \cdot e=2013$.



# <lo-sample/> LV.AVGTEST.2024A.7_8.9

Pamatskolā iestājās $100$ pirmās klases skolēni. Mācību gada sākumā 
starp viņiem bija $70\%$ lasītpratēju. 
Līdz Ziemassvētkiem lasītpratēju bija jau $77\%$. 

Par cik procentiem pieauga lasītpratēju skaits šajā laikā? 
(Zināms, ka skolēnu skaits pamatskolā nemainījās.)

*Ierakstīt atbildē veselu skaitli vai daļu a/b (procentu simbols nav jāraksta).*




# <lo-sample/> LV.AVGTEST.2024A.7_8.10

Par kontroldarbu var iegūt jebkuru veselu skaitu punktu summu no $0$ līdz $100$. 
Starp $32$ skolēnu kontroldarba rezultātiem bija $24$ dažādas punktu summas. 
Kāds ir lielākais skaits skolēnu, kuriem varēja būt visiem vienāda punktu summa?



