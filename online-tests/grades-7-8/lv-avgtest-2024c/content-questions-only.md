# <lo-sample/> LV.AVGTEST.2024C.7_8.1


Tumšā skapī ir zeķes $12$ krāsās -- pa $20$ zeķēm katrā no krāsām. Kāds mazākais 
zeķu skaits jāizvelk, lai starp tām noteikti atrastos divas zeķes vienādā krāsā?



# <lo-sample/> LV.AVGTEST.2024C.7_8.2

Rūpnīca ražo ķieģeļus, no kuriem neviens nav smagāks par $3~\mathrm{kg}$, 
neviens nav vieglāks par $2.9~\mathrm{kg}$.  Kāds mazākais ķieģeļu skaits 
jānopērk, lai starp tiem noteikti atrastos divi tādi, 
kuru masu starpība ir mazāka par $1~\mathrm{g}$ (masu starpību iegūst, 
no lielākās masas atņemot mazāko)?



# <lo-sample/> LV.AVGTEST.2024C.7_8.3


Kāds mazākais skaits no astoņiem naturāliem skaitļiem $1,2,3,4,5,6,7,8$ 
jāizsvītro, lai starp palikušajiem skaitļiem neatrastos tādi divi, kuru summa ir $9$?



# <lo-sample/> LV.AVGTEST.2024C.7_8.4


Uz galda ir $15$ spēļu kārtis. (Pīķi un kreici ir melni; erci un kāravi ir sarkani.)  
Kāds lielākais skaits no $15$ kārtīm noteikti ir vienā krāsā?



# <lo-sample/> LV.AVGTEST.2024C.7_8.5

Tumšā skapī ir 100 melnas, 100 zilas un 100 zaļas zeķes. Kāds mazākais 
skaits zeķu neskatoties ir jāizvelk, lai noteikti starp tām būtu 
divas melnas vai divas zilas zeķes?



# <lo-sample/> LV.AVGTEST.2024C.7_8.6

Uz galda novietotas ļoti daudzas kartītes.  Uz katras kartītes rakstīta 
kāda 3-burtu virkne, kas satur burtus "A" un "B".  (Virknē vienādi burti 
drīkst atrasties blakus, piemēram, "AAA" vai "BBA"). Cik kartītes jāpaņem, 
lai uz divām no tām noteikti būtu divas vienādas virknītes.



# <lo-sample/> LV.AVGTEST.2024C.7_8.7


Auditorijā ir $10$ gari soli, uz kuriem kaut kā jau sasēdušās $100$ meitenes. 
Kādu lielāko skaitu zēnu var sasēdināt šajā auditorijā, ja nekādi divi 
zēni nedrīkst sēdēt blakus?



# <lo-sample/> LV.AVGTEST.2024C.7_8.8

Makā ir $25$ monētas (eiro vai centu). Kāds ir lielākais skaits monētu 
ar vienādu vērtību, ko no šī maka noteikti var izņemt?



# <lo-sample/> LV.AVGTEST.2024C.7_8.9

Auto dīlerim ir $20$ Audi, $20$ BMW, $20$ VW un $20$ Volvo automašīnas. 
Kāds mazākais mašīnu skaits jānopērk, lai varētu apgalvot, ka ir 
nopirktas vismaz piecas vienas markas automašīnas?



# <lo-sample/> LV.AVGTEST.2024C.7_8.10

Tortes dekorēšanai nepieciešami vai nu divi apelsīni, vai trīs āboli, 
vai piecas aprikozes, vai septiņi ķirši. Mazā Mija atnesa no veikala 
$n$ augļus, ikviens no kuriem  ir apelsīns, ābols, aprikoze vai ķirsis. 

Kādam mazākajam $n$ ar atnestajiem augļetriem noteikti pietiek tortes dekorēšanai?



# <lo-sample/> LV.AVGTEST.2024C.7_8.11


Klasē mācās $20$ skolēni. Katram skolēnam ir tieši divi  vectētiņi; 
turklāt katriem diviem skolēniem vismaz viens vectētiņš ir kopīgs. 
(Zināms arī, ka neeksistē visiem skolēniem kopīgs vectētiņš.) 
Kāds ir lielākais iespējamais šīs klases skolēnu vectētiņu skaits?



# <lo-sample/> LV.AVGTEST.2024C.7_8.12

Katrs no $36$ punktiem kvadrātiskā režģī 6×6, nejauši izvēloties, 
nokrāsots vai nu melns vai balts.  Kāds mazākais punktu skaits 
jānokrāso melni, lai noteikti atrastos horizontāla vai vertikāla 
taisne, uz kuras ir vismaz $4$ melni punkti?



# <lo-sample/> LV.AVGTEST.2024C.7_8.13

Klasē ir $12$ skolēni. Katrs no viņiem kaut kā izvēlas $n$ klasesbiedrus un nosūta 
katram no viņiem Jaungada apsveikumu. Kādam mazākajam $n$ var apgalvot,  
ka noteikti atradīsies divi tādi klasesbiedri, kas nosūtījuši apsveikumus viens otram?



# <lo-sample/> LV.AVGTEST.2024C.7_8.14

Istabā ir $10$ cilvēki; katri divi vai nu pazīst viens otru vai arī nepazīst. 
(Pazīšanās ir simetriska: ja $A$ pazīst $B$, tad arī $B$ pazīst $A$.)  
Izvēlamies cilvēku $X$ starp šiem $10$ cilvēkiem.

Kāds ir lielākais skaits cilvēku, kas vai nu visi pazīst $X$, 
vai arī visi nepazīst $X$?



# <lo-sample/> LV.AVGTEST.2024C.7_8.15

Vecmāmiņa kāpj pa trepēm $49$ pakāpienus uz augšu, ar vienu soli pārvarot 
vienu, divus vai trīs pakāpienus. Pavisam viņai nepieciešami 
$30$ soļi augšup. Ja vecmāmiņa piecreiz uzkāpj pa šīm trepēm, 
cik reižu viņa ciemojusies uz tā pakāpiena, uz kura viņa bijusi 
visbiežāk  (neskaitot pašu apakšējo - $0$-to un pašu augšējo - $49$-to)?




# <lo-sample/> LV.AVGTEST.2024C.7_8.16

Kādu lielāko skaitu laidņu var izvietot uz šaha galdiņa $6 \times 6$ tā, 
lai tie viens otru neapdraud (t.i. neatrodas uz vienas diagonāles)? 
Laidņu gājienus sk. zīmējumā - ja tie pārvietojas pa melnajiem lauciņiem. 
Ir arī laidņi, kas pārvietojas pa baltajiem lauciņiem.


![](LV.AVGTEST.2024C.7_8.16.png){ width=300px }



