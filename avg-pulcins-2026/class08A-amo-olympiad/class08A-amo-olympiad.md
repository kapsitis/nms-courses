---
title: "AMO olimpiāde (2025-11-03 .. 2025-11-07)"
numbersections: true
mainfont: "TeX Gyre Pagella"
fontsize: 11pt
geometry: "margin=1in"
header-left: "AMO olimpiāde (2025-11-03 .. 2025-11-07)"
header-includes:
  - |
    \makeatletter
    \RedeclareSectionCommand[
      beforeskip=1.2ex plus 0.4ex minus 0.2ex,
      afterskip=0.4ex plus 0.2ex minus 0.2ex
    ]{subsection}
    \makeatother
  - \setcounter{section}{7}
  - |
    \usepackage{etoolbox}
    \AtBeginEnvironment{footnotesize}{\footnotesize}
---
# AMO olimpiāde (2025-11-03 .. 2025-11-07)

## 1.uzdevums (LV.AMO.2025.8.1) {-} 

Parādi, ka skaitli $2025$ var izteikt ar $9$ vieniniekiem, pēc vajadzības 
lietojot aritmētisko darbību zīmes, kāpināšanu un iekavas. 
Drīkst starp vieniniekiem nelikt arī nekādu zīmi (tādā veidā iegūstot skaitļus $11$, 
$111$ utt.) Ja neizdodas ar $9$ vieniniekiem, tad parādi ar pēc iespējas 
mazāku vieninieku skaitu, ar kādu izdodas. 


## 2.uzdevums (LV.AMO.2025.8.2) {-} 

Uz vienādsānu trijstūra $ABC$ sānu malām $AB$ un $BC$ izvēlēti attiecīgi punkti $M$
un $K$ tā, ka nogriežņi $AK$ un $MC$ ir perpendikulāri un $AM = AK = AC$. Aprēķini 
trijstūra $ABC$ leņķus. 


## 3.uzdevums (LV.AMO.2025.8.3) {-} 

Bezgalīgā naturālu skaitļu virknē katru locekli, sākot no otrā, 
iegūst, pieskaitot iepriekšējam loceklim tā lielāko ciparu. 
Piemēram, ja virknes pirmais loceklis ir $13$, tad virkne ir 
$13, 16, 22, 24, 28, 36, \ldots$. Vai eksistē tāda 
virknes pirmā locekļa vērtība, ka visi virknes locekļi ir 
**(A)** pāra skaitļi, **(B)** nepāra skaitļi?


## 4.uzdevums (LV.AMO.2025.8.4) {-} 

Ilmārs grib uznest augšā uz dzīvokli $150~\mathrm{kg}$ ķirbju. 
Zināms, ka katrs ķirbis sver ne vairāk kā $10~\mathrm{kg}$. 
Vienā reizē viņš var uznest patvaļīgu daudzumu ķirbju, 
kas kopā sver ne vairāk kā $30~\mathrm{kg}$. 
Kāds ir mazākais reižu skaits, ar kuru Ilmārs noteikti var uznest visus ķirbjus
(neatkarīgi no to svara)? Griezt gabalos ķirbjus nedrīkst!


## 5.uzdevums (LV.AMO.2025.8.5) {-} 

`LAPSA` un `SPALS` ir divi piecciparu skaitļi, kuros cipari 
aizstāti ar burtiem, vienādi cipari ar vienādiem burtiem, 
bet dažādi cipari -- ar dažādiem dažādiem. 
Zināms, ka abi šie skaitļi dalās ar $9$. 
Pierādi, ka tieši viens no tiem dalās ar $15$. Kurš tas ir?




## 6.uzdevums (LV.AMO.2025.9.1) {-} 

Atrodiet divus dažādus naturālu skaitļu trijniekus $(a, b, c)$, kuriem $a < b < c$ un

$$\frac{1}{a} + \frac{1}{b} + \frac{1}{c} = \frac{4}{2025}$$



## 7.uzdevums (LV.AMO.2025.9.2) {-} 

Uz trijstūra $ABC$ malas $AC$ izvēlēts tāds punkts $D$, ka trijstūra 
$ABD$ mediāna $AM$ ir paralēla trijstūra $DBC$ mediānai $DN$. 
Aprēķināt attiecību $\frac{AD}{DC}$.



## 8.uzdevums (LV.AMO.2025.9.3) {-} 

Vai eksistē pirmskaitlis $p$, kuram $p \times p$ rūtiņu kvadrātu, 
griežot pa rūtiņu līnijām, var sagriezt tādos mazākos kvadrātos, 
ka katram no tiem mala ir vismaz $2$ rūtiņas gara?


## 9.uzdevums (LV.AMO.2025.9.4) {-} 

Bezgalīgā veselu skaitļu virknē $1, 2, 3, 6, 1, \ldots$ katrs loceklis, 
sākot ar ceturto, ir iepriekšējo $3$ locekļu summas kvadrāta pēdējais cipars. 
Aprēķiniet šīs virknes 2025. locekli.


## 10.uzdevums (LV.AMO.2025.9.5) {-} 

Ilmārs grib uznest augšā uz dzīvokli $255~\mathrm{kg}$ ķirbju. Zināms, ka 
katrs ķirbis sver ne vairāk kā $10~\mathrm{kg}$. Vienā reizē viņš var 
uznest patvaļīgu daudzumu ķirbju, kas kopā sver ne vairāk kā 
$30~\mathrm{kg}$. Kāds ir mazākais reižu skaits, ar kuru Ilmārs noteikti 
var uznest visus ķirbjus (neatkarīgi no to svara)? 
Ķirbjus griezt gabalos nedrīkst!
