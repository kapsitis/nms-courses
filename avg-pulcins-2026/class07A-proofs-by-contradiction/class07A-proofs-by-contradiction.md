---
title: "Pierādījumi no pretējā (2025-10-27 .. 2025-10-31)"
numbersections: true
mainfont: "TeX Gyre Pagella"
fontsize: 11pt
geometry: "margin=1in"
header-left: "Pierādījumi no pretējā (2025-10-27 .. 2025-10-31)"
header-includes:
  - |
    \makeatletter
    \RedeclareSectionCommand[
      beforeskip=1.2ex plus 0.4ex minus 0.2ex,
      afterskip=0.4ex plus 0.2ex minus 0.2ex
    ]{subsection}
    \makeatother
  - \setcounter{section}{6}
  - |
    \usepackage{etoolbox}
    \AtBeginEnvironment{footnotesize}{\footnotesize}
---
# Pierādījumi no pretējā (2025-10-27 .. 2025-10-31)

<!--
  - |
    \makeatletter
    \RedeclareSectionCommand[
      beforeskip=1.2ex plus 0.4ex minus 0.2ex,
      afterskip=-0.5ex plus -0.2ex
    ]{subsection}
    \makeatother
-->

* **No pretējā var pierādīt neeksistenci:** Pieņem, ka eksistē un iegūst pretrunu. 
* **No pretējā var pierādīt eksistenci:** Pieņem, ka neeksistē un iegūst pretrunu 
  (t.s. nekonstruktīvie pierādījumi).


## 1.uzdevums (LV.AMO.2022B.9.5) {-} 

Mākslas muzeja plānojums ir taisnstūris ar izmēriem **(A)** $8 \times 9$; 
**(B)** $9 \times 11$ rūtiņas, 
kur viena rūtiņa atbilst vienai muzeja telpai. 
Muzeja vadītājs vēlas izveidot apmeklētāju maršrutu, 
kuram izpildās šādas īpašības:

* maršruts sākas kādā no rūtiņām (telpām), kas atrodas pie taisnstūra malas;
* apmeklētājs no vienas rūtiņas (telpas) var pāriet uz citu rūtiņu (telpu), ja tām ir kopīga mala;
* apmeklētājs maršruta laikā apmeklē katru rūtiņu (telpu) tieši vienu reizi;
* maršruts beidzas rūtiņā (telpā), kas atrodas pie taisnstūra malas blakus maršruta sākuma rūtiņai (telpai).

Vai muzeja vadītājs var izveidot šādu maršrutu?

\footnotesize

**Jautājumi:**  
(1) Kurā no piemēriem (A vai B) rodas grūtības ar maršrutu?  
(2) Vai var "relaksēt" (atcelt vai vienkāršot) kādu no prasībām, lai maršrutu varētu izveidot?

\normalsize



## 2.uzdevums (LV.AMO.2022B.8.4) {-}

Vai pa apli var uzrakstīt skaitļus  
**(A)** $0;\;1;\;2;\;3;\;4;\;5;\;6;\;7;\;8;\;9$  
**(B)** $0;\;1;\;2;\;3;\;4;\;5;\;6;\;7;\;8;\;9;\;10;\;11;\;12;\;13$  
tā, lai katri divi blakus esoši skaitļi atšķirtos par $3$; $4$ vai $5$?

\footnotesize

**Jautājumi:**   
(1) Jēdzieni grafā: *kliķe* ($n$ punkti -- visi pa pāriem draudzējas); *neatkarīga kopa* ($n$
punkti -- nekādi divi nedraudzējas).  

\normalsize



## 3.uzdevums (LV.AMO.2018.8.5) {-}

**(A)** Kāds ir mazākais rūtiņu skaits, kas jāiekrāso $6 \times 6$ rūtiņu 
kvadrātā, lai katrā šī kvadrāta $2 \times 3$ rūtiņu taisnstūrī (tas var būt arī
pagriezts vertikāli) būtu vismaz viena iekrāsota rūtiņa?   
**(B)** Vai noteikti 
tad, kad ir iekrāsots mazākais rūtiņu skaits, visas četras stūra rūtiņas paliks
neiekrāsotas?

\footnotesize

**Jautājumi:**   
(1) Kāds (A) piemērā ir iekrāsojamo rūtiņu *augšējais novērtējums* 
(ar ko noteikti pietiek) un *apakšējais novērtējums* (par kuru mazāk noteikti nevar)?
(2) Kas domāts ar teicienu "tad, kad ir iekrāsots mazākais rūtiņu skaits, ..."
    Kas tur ir/nav jāpamato?

\normalsize

## 4.uzdevums (LV.AMO.2023.10.1) {-}

Pie galda sēž zaļie bruņinieki un sarkanie bruņinieki -- kopā $10$ bruņinieku. 
Zaļie bruņinieki vienmēr saka patiesību, sarkanie bruņinieki vienmēr melo. 
Katrs bruņinieks izteicās:

* pirmais bruņinieks teica: "starp mums nav neviena zaļā bruņinieka";
* otrais bruņinieks teica: "starp mums ir ne vairāk kā viens zaļais bruņinieks";
* trešais teica: "starp mums ir ne vairāk kā divi zaļie bruņinieki";
* ceturtais teica: "starp mums ir ne vairāk kā trīs zaļie bruņinieki",
* un tā tālāk, līdz desmitais bruņinieks teica: "starp mums ir ne vairāk kā deviņi zaļie bruņinieki".

Cik zaļo un cik sarkano bruņinieku sēž pie galda?

\footnotesize

**Jautājumi:**   
(1) Kādi ir (skaidri nepateiktie) pieņēmumi par bruņinieku uzvedību, 
    zināšanām, un savstarpēju pazīšanos? Ko nozīmē "melot"?  
(2) Vai no pirmā (desmitā) bruņinieka teiktā loģiski izsecināmi citu bruņinieku apgalvojumi?

\normalsize

## 5.uzdevums (LV.NOL.2018.10.4) {-}

No cipariem $1,\ 2,\ 3,\ 4,\ 5,\ 6,\ 7,\ 8,\ 9$, katru izmantojot divas reizes,
izveidoti trīs sešciparu skaitļi. Ar kādu lielāko nuļļu skaitu var beigties 
trīs izveidoto skaitļu summa?

\footnotesize

**Jautājumi:**   
(1) Augšējais un apakšējais novērtējums nuļļu skaitam.    
(2) Procedūra, kā konstruēt piemērus ar daudzām nullēm?


\normalsize


## 6.uzdevums (LV.AMO.2015.7.3) {-}

**(A)** Atrast naturālu skaitli ar ciparu summu $13$, kam pēdējie divi
cipari ir $13$ un kas dalās ar $13$.  
**(B)** Vai var atrast naturālu skaitli, kam ciparu summa ir $11$, pēdējie
divi cipari ir $11$ un kas dalās ar $11$?

\footnotesize

**Jautājumi:**   
(1) Kā izskatīsies neiespējamības pierādījums (B) gadījumā?

\normalsize

## 7.uzdevums (LV.AMO.2003.7.3) {-}

Divi spēlētāji pamīšus raksta uz tāfeles pa vienam naturālam skaitlim no $1$ 
līdz $9$ ieskaitot. Nedrīkst rakstīt skaitļus, ar kuriem dalās kaut viens jau 
uzrakstīts skaitlis. Kas nevar izdarīt gājienu, zaudē. 
Parādiet, ka tas, kas izdara pirmo gājienu, var uzvarēt.  
(*Piezīme:* Oriģinālā bija prasīts "Parādiet, **kā** tas, kas izdara pirmo gājienu, var uzvarēt.")

\footnotesize

**Jautājumi:**   
(1) Ar ko jautājums "Parādiet, ka" atšķiras no "Parādiet kā"?

\normalsize

