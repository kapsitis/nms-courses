1. Skaitļu teorijas lapa, 2022-10-22
========================================

Iesildīšanās
--------------

.. ...............
.. TODO for tests.
.. ...............
.. Pirmskaitļu atstarpes (gaps) pamazām palielinās. Parādām Wiki lapu ar pirmskaitļu gaps.
.. Kas notiek ar skaitļiem, kuri dalās ar ļoti daudziem nelieliem skaitļiem...
.. N! utml. ir šādi piemēri.

**1.uzdevums:**
  **(A)**
    Atrast vismaz :math:`13` pēc kārtas sekojošus saliktus skaitļus.

  **(B)**
    Vai var atrast :math:`N` pēc kārtas sekojošus saliktus skaitļus jebkuram naturālam :math:`N`?

.. only:: Internal

  **Atbilde:**

  **(A)**
    Var sareizināt visus pirmskaitļus no :math:`2` līdz :math:`13`:

    .. math::

      N = 2 \cdot 3 \cdot 5 \cdot 7 \cdot 11 \cdot 13 = 30030.

    Izrakstām skaitļus :math:`N+2,\ldots,N+14`:

    .. math::

      \begin{array}{ll}
      N+2 = 30032 & \mbox{dalās ar $2$} \\
      N+3 = 30033 & \mbox{dalās ar $3$} \\
      N+4 = 30034 & \mbox{dalās ar $2$} \\
      \ldots & \ldots \\
      N+13 = 30043 & \mbox{dalās ar $13$} \\
      N+14 = 30044 & \mbox{dalās ar $2$ un ar $7$} \\
      \end{array}

    Piemēram :math:`N+13` dalās ar :math:`13`, jo gan :math:`N`, gan :math:`13` dalās ar
    :math:`13`.

    Šī konstrukcija intervālam :math:`[30032; 30044]` negarantē, ka skaitļi ir iespējami mazi, jo
    eksistē daudzi citi intervāli, kuros ir :math:`13` pēc kārtas sekojoši salikti skaitļi.
    Piemēram, intervāls :math:`[114; 126]` arī satur :math:`13` pēc kārtas sekojošus saliktus skaitļus.

  **(B)**
    Arī patvaļīgam :math:`N` var atrast :math:`N` pēc kārtas sekojošus saliktus skaitļus.
    Var izvēlēties naturālu skaitļu intervālu :math:`\left[ (N+1)! + 2; (N+1)! + (N+1) \right]`.

  :math:`\square`




.. ...............
.. TODO for tests.
.. ...............
.. Eiklīda pamatojums, ka pirmskaitļu ir bezgalīgi daudz.
.. Eratostēna režģa veidošana notiek bezgalīgi daudzos soļos (nav intuitīvi)
.. Tests: Atrast pirmos divus saliktos skaitļus, kurus "izbrāķē" kā tos, kuri dalās ar 11.
.. Vai varētu gadīties, ka tikai 4n+1 pirmskaitļu ir bezgalīgi daudz, bet 4n+3 ir galīgs skaits.

.. Tests: Eratostēna režģis kā vieta, kurā var ieraudzīt Dirihlē teorēmu un arī Eilera funkciju.


**Dirihlē Teorēma (Dirichlet):**
  Ja :math:`a` un :math:`d` ir savstarpēji pirmskaitļi,
  tad bezgalīgā aritmētiskā progresijā
  :math:`a, a+d, a+2d, a+3d, \ldots` ir bezgalīgi daudz pirmskaitļu.

**2.uzdevums:**
  Pamatot, ka ir bezgalīgi daudzi pirmskaitļi formā :math:`4n+3` (un arī formā :math:`6n+5`),
  neizmantojot Dirihlē teorēmu.

.. only:: Internal


  **Atbilde:**

    Mēģinām atkārtot Eiklīda pierādījumu.


  :math:`\square`


**3.uzdevums:**
  **(A)**
    Pirmos desmit pirmskaitļus :math:`p`, kas dod atlikumu :math:`1`, dalot ar :math:`4`,
    izteikt formā :math:`p = a^2 + b^2`, kur :math:`a,b \in \mathbb{N}`.
    Piemēram, :math:`5 = 2^2 + 1^2`. (Fermā Ziemassvētku teorēma apgalvo, ka visus pirmskaitļus :math:`p=4n+1`
    var izteikt kā divu kvadrātu summu -- turklāt tieši vienā veidā.

  **(B)**
    Pamatot, ka nevienu pirmskaitli :math:`p`, kas dod atlikumu :math:`3`, dalot ar :math:`4`,
    nevar izteikt kā divu kvadrātu summu.

.. ...............
.. TODO for tests.
.. ...............
.. Rūtiņu režģī parādās :math:`\sqrt{p}` garumā kaut kāds nogrieznis.
.. Kāda varētu būt skaitļa :math:`p` vērtība?



**4.uzdevums:**
  Par *Gausa veselajiem skaitļiem* sauc skaitļus formā :math:`a + bi` (kur :math:`a,b \in \mathbb{Z}` ir veseli).
  Par *Gausa pirmskaitļiem* sauc tādus Gausa veselos skaitļus, kurus
  nevar izteikt kā divu Gausa veselo skaitļu
  reizinājumu (ja vien kāds no reizinātājiem nav :math:`1`, :math:`-1`,
  :math:`i` vai :math:`-i`).
  Piemēram, :math:`2` nav Gausa pirmskaitlis, jo :math:`2 = (1 + i)(1 - i)`.

  Vai skaitļi :math:`z_1 = 1+i`, :math:`z_2 = 2+i`, :math:`z_3 = 3`, :math:`z_4 = 5` ir Gausa pirmskaitļi?

  **Ieteikums:** Ja apzīmējam :math:`|a+bi| = \sqrt{a^2 + b^2}` (kompleksā skaitļa modulis), tad
  komplekso skaitļu reizināšanai izpildās sakarība:

  .. math::

    |(a + bi)(c + di)| = |a + bi| \cdot |c + di|.



**5.uzdevums:**
  **(A)**
    Pamatot šādu pakāpju starpības formulu visiem :math:`n \geq 2`:

    .. math::

      \textcolor{red}{a^n - b^n} =
      \textcolor{red}{(a-b)}\left( a^{n-1}+a^{n-2}b^1 + \ldots +
      a^1b^{n-2} + b^{n-1} \right).

  **(B)**
    Pamatot pakāpju summas formulu visiem :math:`n \geq 1`:

    .. math::

      \textcolor{red}{a^{2n+1} + b^{2n+1}} =
      \textcolor{red}{(a+b)}\left( a^{2n} - a^{2n-1}b^1 +
      a^{2n-2}b^2 - \cdots - a^1b^{2n-1} + b^{2n} \right).

**6.uzdevums:**
  Pamatot, ka jebkuriem diviem naturāliem :math:`m,n` ir spēkā vienādība:
  :math:`m \cdot n = \gcd(m,n) \cdot \operatorname{lcm}(m,n)`.





Klases uzdevumi
-------------------

**1.uzdevums**
  Rindā novietoti :math:`36` slēdži ar numuriem no :math:`1` līdz :math:`36`.
  Katrs slēdzis var būt ieslēgts vai izslēgts; sākumā tie visi ir izslēgti.
  Pirmajā solī pārslēdz pretējā stāvoklī visus slēdžus, kuru
  numuri dalās ar :math:`1`. Otrajā solī pārslēdz visus tos, kuru
  numuri dalās ar :math:`2`. Un tā tālāk - līdz 36.solī pārslēdz pretējā
  stāvoklī slēdžus, kuru numuri dalās ar :math:`36`.
  Cik daudzi slēdži kļūst ieslēgti pēc visu soļu pabeigšanas?

.. vajag pamatojumu, ka tikai pilniem kvadrātiem ir
.. pamatot, ka 2017 ir pirmskaitlis - pietiek pārbaudīt no 2 līdz 43.

**2.uzdevums:**
  Dots skaitlis :math:`N = 420`.
  Atrast visu :math:`N` pozitīvo dalītāju skaitu,
  visu pozitīvo dalītāju summu un visu pozitīvo dalītāju kvadrātu summu.

.. Izpratne par to, cik dažādu saskaitāmo rodas, ja atver iekavas izteiksmēs.
.. Tests: Piemeklēt izteiksmi, kas izsaka skaitļa 60 pozitīvo dalītāju apgriezto lielumu summu.


**3.uzdevums:**
  Atrast mazāko naturālo skaitli :math:`M`, kam ir tieši :math:`16` dalītāji.

.. Kombinatoriski pārskaitīt variantus (sadalījumam pirmreizinātājos) tā, lai būtu 16 dalītāji.

**4.uzdevums:**
  Naturālam skaitlim :math:`n` ir tieši :math:`125` pozitīvi
  dalītāji (ieskaitot :math:`1` un pašu :math:`n`).
  Kādu visaugstākās pakāpes sakni noteikti var izvilkt no
  :math:`n`, iegūstot naturālu rezultātu?

.. Tests: Kaut kāds piemērs, kurā jautāts, kādu sakni var izvilkt no
.. skaitļa, kas parādīts kā sadalījums pirmreizinātājos.


**Definīcija:**
  Par :math:`n`-to Fermā skaitli
  (:math:`n \geq 0`) sauc :math:`F_n = 2^{2^n}+1`.




**5.uzdevums:**
  Pierādīt, ka naturāliem skaitļiem :math:`m` un :math:`n`,
  kam :math:`m > n`, Fermā skaitlis :math:`F_m - 2` noteikti
  dalās ar :math:`F_n`.

.. Secinājums, ka Fermā skaitļi ir savst. pirmskaitļi.
.. Kāpēc ir savst. pirmskaitļi tur, kur nepāra dalītājam pieskaita 2.
.. Daudzos soļos veidota kvadrātu starpība...



.. Tests: Piemērs ar kubiska polinoma dalīšanu
.. Kaut kāds LKD piemērs ar Eiklīda algoritmu.

**6.uzdevums (BW.TST.2016.16):**
    Kāda ir izteiksmes

    .. math::

      \text{LKD}\left( n^2 + 3, (n+1)^2 + 3 \right)

    lielākā iespējamā vērtība naturāliem :math:`n`?





Mājasdarba uzdevumi
---------------------

**Iesniegšanas termiņš:**
  2022.g. 5.novembris.

**Kam iesūtīt:**
  ``kalvis.apsitis``, domēns ``gmail.com``

**1.uzdevums:**
  Naturālu skaitli sauksim par *elegantu*, ja tā decimālajā pierakstā nav nevienas nulles un šis skaitlis dalās ar
  savu ciparu summu. (Eleganti ir visi viencipara skaitļi, kā arī, piemēram, skaitļi :math:`36` un :math:`322`.)
  Pierādīt, ka ir bezgalīgi daudz elegantu skaitļu!

**2.uzdevums:**
  Zināms, ka trīsciparu skaitlis :math:`\overline{abc}` ir pirmskaitlis un ka vienādojumam
  :math:`ax^2 + bx + c = 0` ir divas reālas saknes. Vai var
  gadīties, ka šīs saknes ir **(A)** veseli skaitļi, **(B)** racionāli skaitļi?

**3.uzdevums:**
  Divi spēlētāji pamīšus raksta uz tāfeles naturāla skaitļa :math:`N` naturālos dalītājus.
  Katrā gājienā jāievēro šādi noteikumi:

    * nedrīkst atkārtoti rakstīt jau uzrakstītu dalītāju;
    * nedrīkst rakstīt dalītāju, kurš ir tieši :math:`2` vai :math:`3` reizes lielāks vai mazāks nekā kāds jau uzrakstītais dalītājs.

  Zaudē tas spēlētājs, kurš nevar izdarīt gājienu. Kurš spēlētājs – pirmais vai
  otrais – vienmēr var uzvarēt?

  Pamatot atbildi šādām vērtībām: **(A)** :math:`N = 144`, **(B)** :math:`N = 216`.

**4.uzdevums:**
  Skaitļi :math:`p,q` ir pirmskaitļi un :math:`p>q`. Definējam :math:`t = \gcd(p!-1,q!-1)`.
  Pierādīt, ka :math:`t \leq p^{\frac{p}{3}}`.

**5.uzdevums:**
  **(A)**
    Atrast visus naturālos skaitļus :math:`n`, ka jebkuram nepāra skaitlim :math:`a` izpildās :math:`4 \mid a^n-1`.

  **(B)**
    Atrast visus naturālos skaitļus :math:`n`, ka jebkuram nepāra skaitlim :math:`a`, izpildās :math:`2^{2017} \mid a^n-1`.

**6.uzdevums:**
  Atrast visus veselo skaitļu trijniekus :math:`(a, b, c)`, kas apmierina vienādojumu:

  .. math::

    5 a^2 + 9 b^2 = 13 c^2.
