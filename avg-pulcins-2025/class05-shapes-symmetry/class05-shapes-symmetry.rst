Figūru simetrija un pārveidojumi
==================================

**Definīcija:** 
  Ģeometriskai figūrai piemīt simetrija, ja ir tāds plaknes pārveidojums, kas saglabā attālumus 
  (paralēlā pārnese, pagrieziens vai simetrijas ass vai kāda to kombinācija), kas figūru attēlo par sevi pašu.



**Teorēma (Trijstūra nevienādība)** 
  Katram trijstūrim :math:`\triangle ABC` ir spēkā nevienādības :math:`AB < AC + CB`, 
  :math:`AC < AB + BC`, :math:`BC < BA + AC` (katra mala nepārsniedz abu pārējo malu summu). 
  Līdzīga nevienādība arī malu starpībām, piemēram, :math:`AB > AC - CB`. 

  Ja trīs punkti :math:`A,B,C` ir uz vienas taisnes, tad :math:`AB \leq AC + CB` (vienādība 
  ir spēkā, ja :math:`C` ir starp abiem pārējiem punktiem). 


**Piemēri**

Paralēlā pārnese kā simetrija
  Bezgalīgai rūtiņu lapai ir simetrija -- paralēlā pārnese par 1 rūtiņu pa labi vai uz augšu. 
  Pamatot, ka galīgas figūras (kuras var pilnībā ievietot lielā aplī) nevar būt simetriskas pret paralēlo pārnesi.
  
Regulāra daudzstūra simetrijas
  Parādīt, ka regulāram 7-stūrim ir 7 simetrijas asis, un regulāram 8-stūrim ir 8 simetrijas asis.
  Cik dažādas rotācijas jeb pagriezieni ir tādi, kas šos regulāros daudzstūrus attēlo par sevi? 

Simetriski trijstūri 
  Cik dažādos veidos var attēlot par sevi **(A)** vienādmalu trijstūri, **(B)** vienādsānu trijstūri? 

Simetriski lielie latīņu burti
  Katram no lielajiem burtiem `A,B,C,D,E,F,G,H,I,J,K,L,M,N,O,P,Q,R,S,T,U,V,W,X,Y,Z` noskaidrot,
  kādas simetrijas tam piemīt. Sadalīt tos vairākās grupās -- (1) nesimetriskie, 
  (2) simetriskie tikai pret asi, (3) simetriskie tikai pret centru jeb pagriezienu par :math:`180^{\circ}`, 
  (4) ar citām simetrijām.

Simetriskas tetramino un pentamino figūriņas
  Uzzīmēt visas 5 tetromino figūriņas (no četriem kvadrātiņiem) un visas 12 pentamino figūriņas (no pieciem kvadrātiņiem). 
  Iedalīt tās grupās: (1) bez simetrijas; (2) ar simetrijas asi paralēlu kvadrātiņu malām; 
  (3) ar simetrijas asi :math:`45^{\circ}` leņķī pret kvadrātiņu malām; 
  (4) ar centrālo jeb   :math:`180^{\circ}` pagrieziena simetriju; (5) ar centrālo simetriju un 2 simetrijas asīm; 
  (6) ar :math:`90^{\circ}` pagrieziena simetriju un simetrijas asi. 

  Cik dažādos veidos katru no figūriņām var uzzīmēt atkarībā no tās simetrijas?
  
Piemēri ar pagrieziena simetrijām
  **(A)** Vai eksistē figūriņa, kurai ir  :math:`90^{\circ}` pagrieziena simetrijas, bet nav simetrijas asu?
  **(B)** Vai eksistē figūriņa, kurai ir  :math:`90^{\circ}` pagrieziena simetrijas, bet nav simetrijas centra?


Spoguļa uzdevumi 
  Gaismas stars starp jebkuriem diviem punktiem pārvietojas pa ātrāko ceļu, kas 
  ne vienmēr ir īsākais ceļš (*Fermā mazākā laika princips*). 
  
  **(A)**
    Uzzīmēt ātrāko ceļu gaismas staram no punkta :math:`A` līdz punktam :math:`B`, ja 
    tie abi atrodas vienā pusē spogulim un gaismas staram no :math:`A` vispirms jāsasniedz 
    spogulis un tikai tad punkts :math:`B`.

  **(B)** 
    Kāda cilvēka pilns garums ir :math:`150~\mathrm{cm}` un acis atrodas :math:`15~\mathrm{cm}` 
    attālumā no galvas virsas. Cik augstam jābūt spogulim, lai viņš varētu sevi apskatīt 
    visā garumā?


**Uzdevumi**


.. LV.AMO.2022B.7.3; 

**1.uzdevums:** 
  Parādi, kā plaknē novilkt :math:`6` taisnes un uz tām atlikt :math:`7` punktus tā, 
  lai uz katras no taisnēm būtu atzīmēti tieši trīs punkti!

.. LV.AMO.2023.6.3

**2.uzdevums:** 
  No četrām pentamino "F" figūriņām (vai arī no četrām pentamino "U" figūriņām) 
  salikt figūru, kurai ir tieši 
  **(A)** 2 simetrijas asis, **(B)** 4 simetrijas asis!

  *Piezīme.* Figūru, kas dota attēlā, drīkst pagriezt un apmest otrādi. 
  Uzzīmētajai figūrai var būt arī caurumi. Figūrai jābūt saistītai, tas ir, 
  no figūras katras rūtiņas jābūt iespējai aiziet uz jebkuru citu šīs figūras 
  rūtiņu, ejot tikai pa šīs figūras rūtiņām, katru reizi pārejot no attiecīgās 
  rūtiņas uz blakus rūtiņu, ar ko tai ir kopīga mala.


  .. figure:: class05-shapes-symmetry-figs/pentomino.png
     :width: 1.5in



**3.uzdevums:** 
  Divi spēlētāji pamīšus izvieto kauliņus tabulas :math:`6 \times 6` rūtiņās. 
  Vienā gājienā var aizpildīt vai nu vienu tukšu rūtiņu, vai 
  vairākas tukšas rūtiņas, kuras atrodas vai nu vienā rindā, 
  vai vienā kolonnā. Tas spēlētājs, kas nevar izdarīt gājienu,
  zaudē. Kurš spēlētājs -- pirmais vai otrais -- vienmēr var uzvarēt?



.. LV.NOL.2022.7.3

**4.uzdevums:** 
  Dots trijstūris :math:`ABC` un punkts :math:`M` trijstūra iekšpusē. 
  Pierādīt, ka :math:`MA + MB + MC > \frac{1}{2} P_{ABC}`. 
  (Attālumu summa no :math:`M` līdz virsotnēm ir vairāk nekā puse no 
  trijstūra perimetra.)



.. LV.AMO.2022A.7.3;  

**5.uzdevums:** 
  Vai taisnstūri ar izmēriem :math:`3 \times 3370` rūtiņas var noklāt ar 
  attēlā redzamajām figūrām tā, lai paliktu tieši :math:`2022`
  nenoklātas rūtiņas? Dotās figūras malām jāiet pa rūtiņu līnijām, tā var 
  būt pagriezta vai apgriezta spoguļattēlā, figūras nedrīkst pārklāties 
  vai iziet ārpus taisnstūra.

  .. figure:: class05-shapes-symmetry-figs/LV.AMO.2022A.7.3.png
     :width: 0.7in



.. LV.NOL.2024.7.4

**6.uzdevums:** 
  No 1. att. un 2. att. figūrām, katru izmantojot vismaz vienu reizi, 
  salikt taisnstūri, kurā 2. att. figūras nesaskaras ne ar malu, ne 
  ar stūri! Figūras drīkst pagriezt.

  .. figure:: class05-shapes-symmetry-figs/LV.NOL.2024.7.4.png
     :width: 2.4in
     :align: center


.. LV.AMO.2023.7.3

**7.uzdevums:** 
  Gultas matracim ir taisnstūra forma. Tam ir trīs rotācijas 
  darbības par :math:`180^{\circ}`: (1) *Roll* (apsviešanās ap garenisko asi kā līdz pusei izpildot 
  gaisa pilotāžas figūru "muca"); (2) *Pitch* (apsviešanās ap īsāko horizontālo 
  asi kā līdz pusei izpildot "nāves cilpu"); (3) *Yaw* (pagriešanās ap 
  vertikālo asi). 

  Cik dažādos stāvokļos gultas matraci var ielikt kastē, veicot jebkuru 
  kombināciju ar minētajām 3 pagriezienu darbībām? (Stāvokļus arī var saukt par 
  "Roll", "Pitch" vai "Yaw" vai arī izdomāt tiem latviskākus nosaukumus.)
  Izveidot "reizināšanas tabulu", kas 
  parāda rezultātu, ja matracim noteiktā stāvoklī pielieto kādu no griezieniem.
  
