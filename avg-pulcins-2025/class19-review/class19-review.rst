Atkārtošanas uzdevumi 
=========================

**1.uzdevums:** 
  Trijstūrī :math:`ABC` iekšējie leņķi virsotnēs :math:`A,B,C` 
  ir attiecīgi :math:`\alpha, \beta, \gamma`. 
  
  * Izteikt leņķi starp trijstūra :math:`ABC` augstumiem :math:`AH` 
    un :math:`BI` ar :math:`\alpha, \beta, \gamma`. 
  * Izteikt leņķi starp trijstūra :math:`ABC` bisektrisēm :math:`AK`
    un :math:`BL` ar :math:`\alpha, \beta, \gamma`. 


**LV.AMO.2022A.8.3:** 
  Kvadrātā :math:`ABCD` novilkta diagonāle :math:`AC` un uz tās 
  atzīmēts punkts :math:`E` tā, ka 
  :math:`\sphericalangle DEC=75^{\circ}`. 
  Nogriežņa :math:`DE` pagarinājums krusto malu :math:`AB` punktā
  :math:`F`. Pierādīt, ka :math:`EF=FB`!


**LV.AMO.2022B.8.3:** 
  Trijstūrī :math:`ABC` uz malas :math:`BC` atlikts tāds punkts :math:`D`, 
  ka :math:`AD = BD` un :math:`AB = DC = AC`. 
  Aprēķināt trijstūra :math:`ABC` leņķus!


**2.uzdevums:** 
  Par maģisku kvadrātu tabulā :math:`3 \times 3` rūtiņas sauc 
  tādu tabulas aizpildījumu ar naturāliem skaitļiem, ka 
  skaitļu summas visās rindiņās, visās kolonnās un abās diagonālēs 
  ir visas vienādas. 

  * Aizpildīt maģisko kvadrātu ar skaitļiem no :math:`1` līdz :math:`9`. 
  * Aizpildīt maģisko kvadrātu ar skaitļiem no :math:`2` līdz :math:`10`. 
  * Aizpildīt maģisko kvadrātu ar dažādiem naturāliem skaitļiem tā, lai 
    vienādās summas rindiņās, kolonnās un diagonālēs būtu vienādas ar :math:`120`. 


**3.uzdevums:** 
  Par aritmētisku progresiju sauc tādu skaitļu virknīti, kurā 
  katru nākamo locekli var iegūt, pieskaitot iepriekšējam loceklim 
  vienu un to pašu skaitli. 

  * Vai var izveidot aritmētisku progresiju, kuras pirmais loceklis ir 
    viencipara skaitlis, otrais loceklis ir trīsciparu skaitlis, bet 
    trešais loceklis ir četrciparu skaitlis? 
  * Vai var izveidot aritmētisku progresiju, kuras pirmais loceklis ir 
    viencipara skaitlis, otrais loceklis ir divciparu skaitlis, bet 
    trešais loceklis ir četrciparu skaitlis?


**4.uzdevums:** 
  Visu plakni aizpilda bezgalīgs režģis, kas sastāv no vienādiem sešstūriem (sk. zīmējumu). 
  Punkti :math:`A` un :math:`B` atrodas sešstūru virsotnēs -- tie atrodas vienādā augstumā un 
  starp tiem atrodas trīs sešstūri. Ceļotājs vēlas nonākt no punkta :math:`A` punktā :math:`B`, 
  ejot pa sešstūru malām. Vienā solī no jebkuras sešstūra virsotnes var nonākt jebkurā 
  no trim kaimiņu punktiem.

  .. figure:: figs/hexagons.png
     :width: 2.8in
  
  Vai ir spēkā šāds apgalvojums: No punkta 
  :math:`A` punktā :math:`B` var nonākt tieši :math:`n` soļos, kur :math:`n` ir jebkurš 
  skaitlis, kurš ir vismaz :math:`12`?


**5.uzdevums:** 
  Kādā skolā mācās :math:`200` skolēni. No viņiem :math:`60` nepiedalās 
  ne korī, ne dejošanā, :math:`100` piedalās korī, :math:`80` piedalās 
  dejošanā. Cik skolēnu piedalās gan korī, gan dejošanā?


**6.uzdevums:**
  Birojā strādā :math:`21` darbinieks. Katrs no viņiem no rīta paspieda roku 
  ne mazāk kā trim un ne vairāk kā pieciem citiem darbiniekiem. 
  Kāds ir lielākais un kāds -- mazākais iespējamais rokasspiedienu skaits? 


**LV.AMO.2014.9.5:**
  Katram marsietim ir trīs rokas un dažas antenas. Visi marsieši sadevās rokās (katrs
  marsietis sadevās rokās ar 3 citiem marsiešiem tā, ka visas rokas bija aizņemtas). Izrādījās,
  ka katriem diviem marsiešiem, kas bija sadevuši rokas, antenu skaits atšķīrās tieši 6 reizes.
  Vai kopējais antenu skaits visiem marsiešiem var būt 2014?

