Trijstūri
======================

**Definīcija:** 
  Trijstūri :math:`ABC` sauc par *taisnleņķa trijstūri*, ja kāds no leņķiem ir taisns; 
  piemēram, :math:`\sphericalangle ACB = 90^{\circ}`. Malas, kuras ir pie taisnā 
  leņķa sauc par *katetēm*, bet garāko malu
  pretī taisnajam leņķim sauc par *hipotenūzu*.

**Apgalvojums:** 
  * Trijstūra iekšējo leņķu summa :math:`\alpha + \beta + \gamma = 180^{\circ}`. 
  * Trijstūrī katra mala ir īsāka par abu pārējo malu summu: :math:`AC < AB + BC`.
  * Jebkurā trijstūrī augstumi, vidusperpendikuli un bisektrises krustojas vienā punktā. 

**Iesildīšanās:** 
  * Taisnleņķa trijstūrī :math:`ABC` apzīmējam :math:`\sphericalangle A = \alpha`. 
    No taisnā leņķa virsotnes novilkts augstums
    :math:`CH`. Izteikt leņķus trijstūros :math:`ACH` un :math:`HCB`.
  * Taisnleņķa trijstūrī :math:`ABC` apzīmējam :math:`\sphericalangle A = \alpha`. 
    No taisnā leņķa virsotnes novilkta mediāna :math:`CM`. 
    Izteikt leņķus trijstūros :math:`ACM` un :math:`MCB`. 
  * Taisnleņķa trijstūrī :math:`ABC` apzīmējam :math:`\sphericalangle A = \alpha`. 
    Tajā novilktas visas trīs bisektrises. Atrast leņķus starp tām. 


**EE.PK.2024.8.2:** 
  Vienādsānu trijstūri :math:`ABC` un :math:`BCD` novietoti blakus un tiem ir kopīga 
  sānu mala. Zināms, ka leņķis viena trijstūra virsotnē :math:`\sphericalangle ACB` 
  ir divreiz lielāks nekā leņķis otra trijstūra virsotnē :math:`\sphericalangle BCD`. 
  Leņķis :math:`\sphericalangle BAD = 10^{\circ}`. 

  .. image:: figs/EE.PK.2024.8.2.png
     :width: 1in

  **(A)** Atrast trijstūra :math:`ABC` iekšējos leņķus. 
  **(B)** Vai četrstūra :math:`ABDC` perimetrs ir lielāks, mazāks vai tikpat liels, 
  salīdzinot ar trīskāršotu nogriežņa :math:`AC` garumu? 
  (Sk. `Piirkonnavoor 2024 <https://www.math.olympiaadid.ut.ee/arhiiv/piirk/pk2024.pdf>`_.)


**EE.PK.2022.8.2:**
  Par četrstūri :math:`ABCD` zināms, ka :math:`|AB| = |AC|`, :math:`|DA| = |DC|` un 
  :math:`\sphericalangle ABC = \sphericalangle CDA`.
  Viens no šī četrstūra leņķiem vienāds ar :math:`150^{\circ}`. 
  Atrast trīs pārējo leņķu lielumus četrstūrī :math:`ABCD`. 
  (Sk. `Piirkonnavoor 2022 <https://www.math.olympiaadid.ut.ee/arhiiv/piirk/pk2022.pdf>`_.)

  .. image:: figs/EE.PK.2022.8.2.png
     :width: 1.6in

**EE.PK.2021.7.2:**
  Uz vienādsānu trijstūra :math:`ABC` pamata :math:`AB` atzīmē punktu :math:`D` tā, ka 
  :math:`|AC| = |AD|`. Uz nogriežņa :math:`CD` atzīmē punktu :math:`P`, 
  uz malas :math:`CB` -- punktu :math:`Q`, bet uz pamata :math:`AB` -- punktu :math:`R` tā, 
  ka :math:`|QB| = |RB|`, pie tam :math:`P` atrodas uz nogriežņa :math:`QR`. 
  Uz malas :math:`CB` atzīmē arī punktu :math:`S` tā, ka nogriežņi 
  :math:`RS` un :math:`CB` ir perpendikulāri. Taisnes :math:`CD` un :math:`RS` krustojas 
  punktā :math:`T`. Leņķa :math:`BAC` lielums ir :math:`38.5^{\circ}`. 
  Atrast trijstūra :math:`PRT` leņķu lielumus.
  (Sk. `Piirkonnavoor 2021 <https://www.math.olympiaadid.ut.ee/arhiiv/piirk/pk2021.pdf>`_.)

  .. image:: figs/EE.PK.2021.7.2.png
     :width: 1.5in

  
**EE.PK.2016.7.1:** 
  Kvadrāta :math:`ABDE` mala :math:`BA` un vienādmalu trijstūra :math:`ACF` mala :math:`AC` 
  atrodas uz vienas taisnes un abas vienādas ar 1 metru. Taisnes :math:`EC` un :math:`BF` 
  krustojas punktā :math:`G`. Atrast leņķa :math:`EGB` lielumu. 
  (Sk. `Piirkonnavoor 2016 <https://www.math.olympiaadid.ut.ee/arhiiv/piirk/pk2016/pk2016.pdf>`_.)

  .. image:: figs/EE.PK.2016.7.1.png
     :width: 1.8in


**EE.PK.2011.7.2:** 
  Uz taisnleņķa trijstūra :math:`ABC` hipotenūzas :math:`AB` atzīmē punktu :math:`D`, 
  bet uz katetēm :math:`AC` un :math:`BC` attiecīgi punktus :math:`E` un :math:`F` tā, ka 
  :math:`|AE| = |AD|` un :math:`|BF| = |BD|` (sk. attēlu). Atrast leņķa :math:`EDF` lielumu.
  (Sk. `Piirkonnavoor 2011 <https://www.math.olympiaadid.ut.ee/arhiiv/piirk/pk2011/pk2011.pdf>`_.)

  .. image:: figs/EE.PK.2011.7.2.png
     :width: 1.6in

**EE.PK.2011.8.2:** 
  Uz trijstūra :math:`ABC` malām :math:`AB` un :math:`BC` 
  atzīmēti punkti :math:`D` un :math:`E` tā, ka :math:`|AC| = |AD| = |BE|`
  un :math:`|CD| = |CE| = |BD|` (sk. attēlu). Atrast leņķa :math:`CDE` lielumu.
  (Sk. `Piirkonnavoor 2011 <https://www.math.olympiaadid.ut.ee/arhiiv/piirk/pk2011/pk2011.pdf>`_.)

  .. image:: figs/EE.PK.2011.8.2.png
     :width: 1.6in 

